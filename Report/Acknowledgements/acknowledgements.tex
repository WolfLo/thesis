\begin{otherlanguage}{italian}
\renewcommand{\abstractname}{Ringraziamenti}
\begin{abstract}
Questa tesi è solo l'ultimo gradino della lunga scala che è stata la mia formazione universitaria. Ripercorrendola a ritroso, desidero ringraziare le persone che mi hanno sorretto in questi anni, a cui devo sicuramente una parte dei miei risultati. Ringrazio il Professor Marcello Restelli, che ha guidato la direzione di questa tesi con grande esperienza e con rara gentilezza. Ringrazio i Dottori Matteo Papini e Alberto Maria Metelli, che hanno contribuito a questo lavoro in maniera determinante, con professionalità esemplare e tanta passione per la ricerca. 

Ringrazio la mamma e il papà, il cui sostegno incondizionato mi ha sempre sorretto, anche nei momenti più difficili della mia formazione. Un grazie speciale va ai miei nonni, Lia e Silvestro, per avermi coraggiosamente ospitato a casa loro per ben tre anni della mia permanenza a Milano, aggiudicandosi il titolo di Super Nonni. Ringrazio anche Tiziana, Simo e Mario per avermi accolto affettuosamente nella loro famiglia, nonostante tutte le mie stranezze. 

Per tutti i bei momenti di spensierata felicità che hanno arricchito questi anni, ringrazio le mie sorelle e i miei amici. Devo a voi anche tante occasioni di confronto e di esempio, che mi hanno spinto a migliorare.

Ringrazio infine Marina che, con la sua saggezza, la sua intelligenza e il suo amore, è faro quotidiano della mia formazione.

\end{abstract}
\end{otherlanguage}
